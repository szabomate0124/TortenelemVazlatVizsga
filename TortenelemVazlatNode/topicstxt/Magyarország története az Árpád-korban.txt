Magyarország története az Árpád-korban

 

Az új rend válsága:

- Szent István halála után válságba került az „új rend”. Okai:

folyamatos trónharcok (1038-1074 között)
pogánylázadások (Vata 1046, Vata fia János 1061)
külső támadások (német és bizánci előretörés).
 

A királyi hatalom megerősödése a 11. század végén:

- A 11. század végén I. Géza (1074-77) sikeresen hárította el a bizánci veszélyt.

- Öccse I. (Szent) László (1077-1095) VII. Gergely pártjára állt az invesztitúra harcokban, ezért a pápa elismerte magyar királynak. Intézkedései:

 három törvénykönyvet adott ki:
védte a magántulajdont,
korlátozta a szabadok („kóborlók”) mozgását,
megerősítette az egyházat:
javadalmakkal (pl.: Somogyvár 1091-ben),
1083-ban szentté avattatta I. Istvánt, Gellértet és Imre herceget,
visszaverte a kunok támadását,
hódító hadjáratokat folytatott délre (horvát – szlavón területek),
1091-ben elfoglalta Horvátországot.
- I. (Könyves) Kálmán (1095 – 1116) állandó harcot vívott testvére, Álmos ellen (Álmost és fiát, Bélát megvakíttatta). Intézkedései:

5 törvénykönyvet adott ki:
védte a magántulajdont (enyhít a szigoron),
erőszakos letelepítések (kóborlók ellen),
tiltotta a pogány szokásokat,
a férfiágon kihaló nemzetségek birtokai visszaszállnak a királyra,
páncélos katona kiállítására kötelezi a nagybirtokosokat,
hódító hadjáratokat folytatott délre (Dalmácia meghódítása 1102-ben) és keletre (halicsi hadjáratok).
 

A küzdelmes 12. század:

- Kálmán halála után a királyi hatalom ismét meggyengült. Okai:

trónviszályok 1116-1172 között,
hadjáratok kudarcai (Halics - Dalmácia),
összetűzés Bizánccal (Mánuel császár beavatkozik a magyar belügyekbe).
- A királyi hatalom megerősödése III. Béla (1172 – 1196) uralkodása idején ment végbe. Intézkedései:

leverte a hatalma ellen lázadókat,
visszafoglalta Dalmáciát és a Szerémséget Bizánctól,
összeíratta a királyi birtokok jövedelmeit,
létrehozta a királyi kancelláriát (írásbeliség központja: oklevél kiadás, hiteleshelyek létrejötte),
szentté avattatta I. Lászlót.
(Nyelvi emlékünk III. Béla korából:

Anonymus – Gesta Hungarorum,
Halotti beszéd).
 

A 12. század gazdasága:

-  A mezőgazdaságban elterjedt a legelőváltó gazdálkodás, a szőlő-, és gyümölcstermesztés, a marha, ló, juh, sertés és a baromfi tartása.

- A kézművesek önállósodtak, függetlenedtek.

- Nyugati bevándorlók, hospesek (vendégek) települtek be, pl. szászok (németek) a Szepességbe és Dél-Erdélybe. Hatásukra megindult a városiasodás, és fellendült a bányászat (só, arany).

 

A 12. század társadalma:

- A királyi adományozások jelentős hatással voltak a társadalomra:

nagybirtokosok:
 fontos tisztségeket töltöttek be (ispánok és katonai vezetők),
bandériumot tartottak (magánhadsereg),
középréteg (szabad lakosság),
serviensek (serviens regis = királyi szolgáló):
földdel rendelkeztek,
katonáskodtak,
hospesek:
szabad költözési joguk volt,
földdel rendelkeztek,
szolgák:
a földesurak földjén élnek,
a földesúr szerszámaival dolgoznak.
 

Az Aranybulla mozgalom és a magyar rendiség kialakulása:

- III. Béla halála után fiai I. Imre (1196-1204) és András herceg között hatalmi harcok kezdődtek, akik támogatóiknak birtokokat adományoztak, ezért a királyi hatalom ereje jelentősen meggyengült. 

- II. András uralkodása idején (1205-35) a királyi földek aránya jelentősen csökkent (80-ról 30 %-ra), ezért új alapokra kívánta helyezni a gazdaságot. Intézkedései:

regálék (adók, vámok-révek növelése),
pénzrontás (a kamara haszna növelése miatt),
pénzváltás bérbe adása (zsidók, arabok).
- Felesége családja jelentős ajándékokban részesült, ezért 1213-ban Bánk bán és Péter ispán megölték Gertrúd királynét. (Katona József: Bánk bán).

- Az adományozásból kimaradt urak, az egyház és a serviensek (királyi szolgálók) 1222-ben az Aranybulla kiadására kényszerítették a II. Andrást. (bulla: függőpecsétes oklevél)

Főbb pontjai: (31 cikk)

adómentesség a servienseknek,
bírói ítélet nélkül tilos elítélni őket,
csak az ország védelmére köteles hadba vonulni,
egész vármegyét tilos adományozni,
megtiltja a pénzrontást és a mértéktelen birtokadományozást,
megtiltja az idegenek birtokviselését,
ellenállási záradék (király ellen való fellépés).
- A király nem tartotta be a bullát, ezért 1231-ben az Aranybulla megújítása kényszerítették az egyház vezetésével:

bővült az egyház bírói szerepe és ellenállási joga,
csökkent a kiváltságolt serviensek köre.
 

Az egységes nemesség létrejötte:

- 1222-ben a serviensek, várjobbágyok, bárók kiadatják az Aranybullát: megfogalmazódik az adómentesség

- 1232-ben a Kehidai oklevélben a serviensek jogot kapnak helyi szinten érdekeik közös védelmére a vármegye keretein belül (nemesi vármegye kezdete, alispán, szolgabírák).

- 1267-ben IV. Béla a tatárjárás után már nemesnek nevezi a servienseket is

- 1351-ben Nagy Lajos kimondja az egy, és ugyanazon nemesi szabadság elvét.

 

IV. Béla tatárjárás előtti politikája:

- IV. Béla (1235-70) célja a királyi hatalom tekintélyének visszaállítása volt:

az ellenszegülő főurakkal leszámolt,
újravizsgálta abirtokadományozástt, és indokolt esetben birtokelkobzásokat folytatott,
1235-ben Julianus barátot (domonkos szerzetes) a Magna Hungáriában lévő magyarok felkutatására küldte,
1240-ben befogadta az országba a kunokat (katonai segítségként a tatár (mongol) támadás ellen)
a kunok nomád életmódja miatt ellentétek alkultak ki, ezért kiűzték őket.
 

A Tatárjárás (1241márc. - 1242márc.):

- 1241 márciusában Batu kán serege 2 irányból támadta meg az országot:

1241. április 11-12-én a muhi csatában a magyar sereg megsemmisítő vereséget szenvedett, ezért
IV. Béla Dalmáciába menekült (Trau).
- A mongolok megszállták az egész országot:

óriási pusztítást végeztek (a lakosság 25-30%-a meghalt),
kiépítették saját adó és irányító rendszerüket,
1242 tavaszán váratlanul kivonultak az országból.
 

IV. Béla tatárjárás utáni politikája: a „második honalapítás”:

- A tatárjárás után a király hozzáfogott az ország modernizálásához. Intézkedései:

az ország védelmének növelése:
kővárakat építtetett (Visegrád, Buda),
a birtokadományokat páncélos lovas haderő kiállításához kötötte,
kunok-jászok befogadása és letelepítése (Kunság, Jászság),
az elnéptelenedett területek újranépesítése:
betelepítések (hospesek nyugat felől),
megindult a belső vándorlás (migráció),
tudatos várospolitika:
városalapítások kiváltságokkal (cserébe kőfalak),
városi önkormányzati jogok megadása (fehérvári jog).
- 1267-ben megújította az Aranybullát:

megerősíti a serviensek jogait,
a serviens megszólítás helyett már nemesi megszólítást használ (ettől kezdve a nagybirtokosok neve báró lett).
 

Az egységes jobbágyság létrejötte:

- A 13. századra a volt rabszolgák és közrendű szabadok egységesedtek, földművelő paraszti csoporttá váltak.

- A nyugati hospesek legfontosabb kiváltsága a szabad költözési jog volt, ezt tekinti mintának mindenki.

- A 2 réteg összeolvadásából, egységesüléséből jött létre a jogilag egységes, szabad költözésű jobbágyság a 13. század végén.

 

A tartományúri hatalom kiépülése az utolsó Árpád házi királyok idején:

- Az utolsó Árpád házi királyok

V. István (1270-72),

IV. (Kun) László (1272-1290),

III. András (1290-1301)

uralkodása idején az ország anarchiába süllyedt. Oka:

a  bárók a váraikba zárkózva egész tartományok felett uralkodtak (kiskirályok),
udvartartást vezettek,
pénzt verettek,
okleveleket adtak ki,
háborúztak egymás és a király ellen,
hatalmukat a familiáris rendszer biztosította.
(A familiaritás a hűbéri rendszer magyar formája volt, melynek központjában a katonai szolgálat fejében való védelem állt, ezért nem érintette a nemesi birtokot.)

- 1301-ben III. András halálával férfiágon kihalttá nyilvánították az Árpád-házat.