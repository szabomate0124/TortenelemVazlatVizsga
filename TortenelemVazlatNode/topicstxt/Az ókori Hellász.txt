- Az ókori görög civilizáció a Balkán-félsziget déli részén, az Égei-tenger szigetvilágában, és Kis-Ázsia nyugati partvidékén alakult ki. A görögök később benépesítették a Földközi,- a Márvány,- és a Fekete-tenger partvidékeit is.

 

A görög táj földrajzi jellemzői:


- mediterrán éghajlat:

gabona, szőlő, olajbogyó, gyümölcsök,
 juh, kecske,
- tagolt partvidék:

kikötőkben gazdag,
fejlett hajózás és kereskedelem,
- felszíne hegyvidéki jellegű:

ásványkincsekben gazdag,
folyókban szegény.
 

Első civilizációk:

- Krétai civilizáció:

 



A knószoszi palota

Kréta szigetén és a körülötte lévő szigetvilágban jött létre
városlakó civilizáció, amely fénykorát az i. e. 2. évezred elején élte, (jelentős városok, pl. Knósszosz, Mallia)
az ókori keleti típusú államok központja a palotagazdaság volt, amely irányította a :
termelést
elosztást
cserét
lakói békében éltek egymással és a tengeren kereskedtek
természeti katasztrófák és a görög akháj törzsek támadásai miatt az i. e. 2. évezred közepén összeomlott.
 

- Mükénéi civilizáció:



A mükénéi fellegvár

a bronzfegyverekkel rendelkező akhájok hozták létre
állandó harcot vívtak egymással a földekért
hatalmas erődöket építettek, pl. Mükéné, Argosz
az i. e. 13. században lerombolták Tróját (Iliász)
az egymás ellen vívott harcokban meggyengültek és központjaik elpusztultak.
 

A poliszok kialakulása:

- Az i. e. 13. században újabb görög törzsek a dórok, ionok és aiolok vándoroltak be a Balkán-félszigetre, akik az i. e. 8. századig letelepültek.

- Létrejött a polisz, a városközpontú állam.

- A királyságot felváltotta a köztársaság:

az államok élén az arisztokrácia (földbirtokosok) állt (arisztokratikus köztársaság),
a démosz (nép) nem rendelkezett politikai jogokkal.
 

A görög gyarmatosítás:

- Az i. e. 8. és 6. század között a görög poliszok gyarmatvárosokat hoztak létre a tengerpartok mentén. 

- Okai:

túlnépesedés
kevés termőföld
politikai ellentétek
kereskedelmi haszon.
- Az anyavárosok és a gyarmatvárosok között élénk kereskedelmi kapcsolat alakult ki:

anyaváros: kerámia, fémáru, textiláru
gyarmatváros: gabona, nyersanyag, rabszolga.
- A gyarmatvárosokon keresztül kapcsolatot tartottak a barbár (nem görög) népekkel.

- Eredménye: gyors gazdasági fellendülés.

 

A spártai állam:

- Spártát a vasfegyverekkel rendelkező dórok alapították a Peloponnészosz-félsziget déli részén (Lakedaimon-Lakónia).

- A túlnépesedés hatására leigázta szomszédjait (pl. Messzénia).

- Társadalma:

spártai polgárok
perioikoszok – körüllakók,  a Spárta körül élő népek, kézművesek
helóták, Meszénia leigázott lakói, a spártai földeket művelték
- A spártai állam működése:

2 király: fővezéri és katonai feladatok
vének tanácsa (gerúszia): bíráskodás, törvények előkészítése
felügyelők (ephoroszok): vétójog
népgyűlés (apella): tagja minden 30 év feletti spártai férfi, közfelkiáltással dönt a törvényekről és tisztviselőkről.
- A Spártai nevelés:

a gyermekeket 7 éves kortól az állam nevelte
a fiúkból jó harcost
a lányokból jó anyát neveltek.
 

Az athéni demokrácia kialakulása:

- Athén helyzete:

az ionok (ejtsd: jónok) alapították az Attikai-félszigeten,
nem gyarmatosított, de fejlett kereskedelemmel és kézműiparral rendelkezett,
kezdetben királyok uralkodtak, de az arisztokrácia a démosz (nép) segítségével elűzte őket,
az államot az arkhónok irányították (a legfontosabb hivatali tisztség),
államforma: arisztokratikus köztársaság,
a démosz (nép) nem rendelkezik politikai jogokkal, ezért a meggazdagodott kereskedők és iparosok harcot indítottak a politikai hatalomért, melynek eredményeként kialakult a demokrácia (népuralom).
- A demokrácia kialakulásának folyamata:

 i. e. 621-ben Drakón (sárkány) arkhón írásba foglalta a szokásjogot → „drákói szigor”
i. e. 594-ben Szolón arkhón a nép számára hozott kedvező döntéseket:
eltörölte az adósrabszolgaságot,
elengedte az adósságokat,
a politikai jogok alapja a származás helyett a vagyon lett, így többen katonáskodhattak és szólhattak bele a politikába. 4 vagyoni csoport:
500 mérősök (500 mérő gabona, olaj, bor),
300 mérősök,
200 mérősök,
200 mérő alattiak,
kialakult a timokrácia = a vagyon uralma, ami meghatározta a jogokat és kötelességeket,
i. e. 560-527 között Peiszisztratosz türannoszként (zsarnok) létrehozta a türanniszt (zsarnokság). Intézkedései:
az ellenálló arisztokraták földjeit kiosztotta a démosz között
építkezéseket indított, amivel munkát teremtett
utazó bíróságot hozott létre
i. e. 508-ban Kleiszthenész a területi besorolást tette a tisztségek betöltésének alapjává:
területi alapon – phülékre (= kerület, törzs) osztotta fel Athén lakosságát, és ezzel biztosította a démosz vezető szerepét
elkülönítették a törvényhozást, a végrehajtást és a bíráskodást (ekklészia, bulé, Areioszpagosz, sztratégoszok, heliaia)
bevezette a cserépszavazást (osztrakiszmosz) az egyeduralom kialakulása ellen.
- Athén politikai intézményei:

Eklészia = népgyűlés:
a legfőbb hatalom
tagja minden 20 év feletti athéni férfi polgár
minden fontos ügyben dönt
Bulé = ötszázak tanácsa:
tagjait területi alapon sorsolták
törvényjavaslatokat tett a népgyűlésnek
Heliaia = esküdtbíróság:
6000 fő, sorsolással választották
fellebbviteli bíróság
az arkhóni ítéleteket vizsgálta felül
Areioszpagosz = Arész domb tanácsa:
a volt arkhónok tanácsának feladata a tisztviselők ellenőrzése
Sztratégosz = katonai vezető:
nem sorsolták, hanem választották
az állam tényleges vezetői (10 fő)
1 éves hivatali idejük többször meghosszabbítható
- Athén társadalma:

teljes jogú athéni polgárok:
arisztokraták: nagybirtokosok
démosz: kereskedők, kézművesek, hajósok, parasztok
metoikoszok (idegenek): külföldről betelepültek
rabszolgák
 

A görög-perzsa háborúk:

- Okai:

a Perzsa Birodalom a 6. század végén elérte és befolyása alá vonta a Kis-ázsiai görög gyarmatvárosokat
Milétosz vezetésével a ion gyarmatvárosok fellázadtak
Athén és szövetségesei segítették a lázadókat
a perzsák leverték a lázadást és bosszút esküdtek
- Eseményei: 

i. e. 492-ben a perzsák szárazföldön és tengeren indított támadásai kudarccal végződtek
i. e. 490-ben az Attikát támadó perzsa hadsereget a Marathóni csatában Miltiádész vezette görögök legyőzték
a győzelem után Athénban politikai küzdelem bontakozott ki háború folytatásáról 
A vitát cserépszavazás döntötte el és Athén hajóflottát épített
i. e. 480-ban újabb perzsa támadás indult Xerxész vezetésével:
Leonidász spártai király a thermopülai csatában feltartóztatta a perzsa hadsereget,
a szalamiszi tengeri csatában Themisztoklész vezetésével győztek a görögök,
i. e. 479-ben a görögök újabb győzelmet értek el Plataia-nál és a Mükalé–félszigetnél.
i. e. 478-ban Athén létrehozta a déloszi szövetséget
i. e. 449-ben a Kalliász-féle béke zárta le a küzdelmeket.
 

Athén fénykora és bukása:

-  Athén fénykora:

a perzsák legyőzése után az i. e. 5. század közepén élte fénykorát az athéni állam Periklész vezetésével.
Jelentősen nőttek a bevételek:
adókból,
hadisarcból,
ezüstbányák jövedelmei,
déloszi szövetségesek adói,
kereskedelemből,
a bevételekből:
újjáépítették a várost (akropolisz, agora),
napidíjat fizettek a szegényeknek politikai jogaik gyakorlásáért, ezért tovább szélesedett a demokrácia.
- Athén bukása:

Athén megnövekedett katonai hatalma miatt Spárta felújította a peloponnészoszi szövetséget
a két hatalom ellentétei miatt kitört a Peloponnészoszi háború:
i. e. 431-404 között zajlott
kezdetben Athén tengeri, Spárta szárazföldi fölénye érvényesült
Athén kockáztatott (megtámadta Szicíliát) és veszített, ezért megszűnt nagyhatalomnak lenni.
 

Makedónia felemelkedése:

- II. Fülöp uralkodása:

a görögökkel rokon nyelvű makedón nép a Balkán – félszigeten a görög poliszoktól északra élt
a görög poliszok meggyengülése után az i. e. 4. század közepén II. Fülöp uralma alatt gyors fellendülés ment végbe:
hadseregreform  - makedón falanx
hódítások (Trákia, Tesszália)
aranypénz
i. e 338-ban a kaironeiai csatában legyőzte a görög poliszokat, akikkel közösen perzsa ellenes szövetséget hozott létre.
 

- Nagy Sándor hódításai:

II. Fülöp halála után fia III. Alexandrosz (Nagy Sándor) helyreállította a makedón-görög szövetséget és megtámadta a Perzsa Birodalmat
katonai sikerei:
a Granikosz—folyónál legyőzte a perzsa szatrapákat
felszabadította a kis-ázsiai görögöket
i. e. 333-ban győzelmet aratott Isszosznál III. Dareiosz felett
elfoglalta a Föníciát, Palesztinát és Egyiptomot
i. e. 331-ben döntő győzelmet aratott Gaugamélánál a perzsákon
meghódította Belső-Ázsiát és az Indus vidékét
eredményei:
egyesítette a görög és a keleti kultúrákat = hellénizmus (görögösítés)
egységes mértékrendszert vezetett be
egységes pénzt veretett
új utakat épített
városokat alapított és görögökkel népesítette be őket (Alexandriák).
- A hellenisztikus utódállamok:

Nagy Sándor halála után a makedón birodalom részekre szakadt:
Makedónia (Antigonidák)
Egyiptom (Ptolemaidák)
Szíria (Szeleukidák)
Pergamon (Attalidák) tartománya.
A görög és a keleti kultúra egyesítéséből alakult ki a hellenizmus művészete és tudománya, amely az i. e. 4-1. századbban terjedt el a volt Perzsa Birodalom területén.
 

A görög életmód, művészetek és tudományok

Életmód:

- Az élet az emberek otthonában és közterületeken zajlott.

- A házak ablaktalanok, belső udvaruk volt, a nők és a férfiak helyiségei elkülönültek:

kevés bútort használtak, pl.: kereveteket és ládákat,
mozaikpadló, kerámiadíszek.
- Étkezés: kása, kenyér, hal, sajt, gyümölcsök, olajbogyó, hús. 

- Ruházat: khitón, bőrsaru, bőrcsizma.

 

Művészetek:

Építészet:

középületek: színházak, templomok, stadionok építése, (üzleti, vallási, politikai élet keretei),
agora: a város piaca, a polisz központja,
a görög építészet jellegzetes eleme az oszlop, oszloprendek:
dór,
jón,
korinthoszi,
jellegzetességei:
díszítő domborműsor: fríz,
háromszög alakú timpanon,
oszlopsorok (sztoa),
Szobrászat:

épületek díszítése szobrokkal, frízzel,
szobrászatban kiemelkedő alkotások születtek:
mozgalmas,
élethű,
érzelmeket kifejező szobrok, főként a Kr.e. V-VI. században.
Jelentős szobrászok:
Müron,
Pheidiasz,
Lüszipposz,
Színház:

Dionüszosz tiszteletére előadott szertartások:
politikai,
vallási és
kulturális célzat.
- Kezdetben az agorán adták elő a műveket, majd szabadtéri színházakat építettek.

- Az előadásokon való részvételért később napidíjat fizettek (pl. Periklész korában Athénban).

Jelentős szerzők:

- Aiszkhülosz,

- Szophoklész,

- Euripidész.

Mitológia:

- Az ókori görögök több istenben hittek (politeizmus). Az istenek és az emberek kapcsolatát beszéli el a görög mitológia:

isteneik emberszerűek voltak,
állandó kapcsolatot tartottak velük:
áldozatok, szertartások (pl. Delphoi és Dodonai jósda),
sport (pl. olympiai játékok),
művészetek útján.
Filozófia:

- Kezdetben a tudományágak még nem váltak szét:

a természetet,
politikát,
művészeteket egységben vizsgálták.
- A filozófia irányzatai:

a naiv materialisták (Pl.: Thalész) az őselemekre (föld, víz, tűz, levegő) vezették vissza a világ keletkezését (naiv természetfilozófia).
a szofisták a társadalom törvényeit kezdték vizsgálni:
Szókratész:
vannak örök érvényű értékek: igazság, szeretet.
Nem az egyén határozza meg őket, ezek önmagukban is léteznek.
Platón:
csak a fogalmak állandóak, a tapasztalati világ változik.
ezek az ideák világában léteznek, a tapasztalati megvalósulások csak ezeknek az árnyképe.
Arisztotelész:
anyagi és a szellemi világ valósan létező dolgok,
a szellem magasabb rendű, az ad formát az anyagnak.
 - Történetírás:

önálló tudománnyá vált,
híres görög történetírók: Hérodotosz („a történetírás atyja” - a görög-perzsa háborúk leírása) és Thuküdidész (a peloponnészoszi háború leírása).
 - A szaktudományok elváltak a filozófiától és gyors fejlődésnek indultak a hellenizmus korában:

csillagászat,
matematika,
fizika,
geológia,
orvoslás.