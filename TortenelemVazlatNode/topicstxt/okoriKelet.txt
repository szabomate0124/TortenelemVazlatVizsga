- Az első államok az i. e. 4. és 3. évezredben a nagy folyók völgyében alakultak ki a Közel-Kelet („termékeny félhold” térsége), India és Kína területén.

- Jellemzőik:

elterjedt az öntözéses földművelés és az állattartás,
hatalmi központok emelkedtek ki,
kialakult az írás,
létrejött az állam , amely biztosította az:
irányítást,
az elosztást (csere),
és a védelmet.
- Az ókori keleti állam és társadalom működése:

az állam élén az uralkodó állt (király, főpap, fáraó, császár stb.),
az arisztokrácia tagjai a papok, hivatalnokok és a katonai vezetők voltak, akik az uralkodó hatalmát védték és segítették az állam és a hadsereg irányítását,
a közrendű szabadok (parasztok, kézművesek stb.), végezték a termelést,
a társadalom alján álló rabszolgák átmenetileg (adós rabszolgák) vagy örökre elveszítették szabadságukat.
   

Jelentős földművelő civilizációk:


- Egyiptom ("a Nílus ajándéka"):  

 

- Földrajzi jellemzői:
Afrikában a Nílus folyó mentén alakult ki.

A rendszeres áradások termékennyé tették a földeket, ami lehetővé tette az öntözéses földművelést.

Természeti határai (sivatagok, tenger) miatt területe könnyen védhető.

   - Története:

a Nílus völgyében két állam alakult ki: Alsó,- és Felső-Egyiptom, 
Aha-Ménész fáraó egyesítette i. e. 2950 körül (Archaikus kor),
az Óbirodalom korában a fáraók korlátlan hatalommal rendelkeztek (templom, palota és piramisépítkezések),
a Középbirodalom korában megnőtt az Ámon papság befolyása,
az Újbirodalom fáraói hódításokat folytattak, ami jelentős gazdasági fellendüléssel járt,
az 1. évezredben külső, pl. asszír majd perzsa hódítások hatására az állam összeomlott.
- Az egyiptomi állam és társadalom:

A fáraót isteni eredetű uralkodónak tartották, aki korlátlan hatalommal rendelkezett (vallási, katonai, politikai vezető egy személyben).

A központi irányítást írnokok, hivatalnokréteg, papság, és a katonaság végezték.

A termelés nagy része állami tulajdon: templomgazdaság és uralkodói birtokok.

Társadalmát piramisszerű felépítés jellemezte:

 

Fáraó

Főpapok és hivatalnokok

K       a       t       o       n       á       k

K é z m ű v e s e k  és  f ö l d m ű v e s e k

Rabszolgák (háborús foglyok; nem meghatározó mennyiségben). 

 

 - Az egyiptomi kultura:

Hieroglifikus írás – képírás → csak a papi és hivatalnoki réteg használta.

Írás anyaga: papirusz.

Tudomány:

matematika (törtek, területmérés),

csillagászat (naptár),

orvostudomány (sebészet, gyógyítás, mumifikálás).

Irodalom: bölcsességirodalom, himnuszok, halotti szövegek.

Monumentális építmények:

piramisok (Kheopsz, Kefrén, Mükerinosz),

templomok (Luxor, Karnak),

szfinx.

Művészetének jellemzői:

oldalnézet → szigorú szabályrendszer,

arany használata,

idealizált ábrázolás.

 

- Mezopotámia (folyóköz):   


 

a Tigris és Eufrátesz folyók völgye,
élelemben bővelkedik, de ásványkincsekben szegény, ezért élénk kereskedelem alakult ki,
a termelést és az elosztást a templomgazdaság irányítja, melynek a toronytemplom (zikkurat) a központja.
- Története:

a Sumer városállamok Mezopotámia déli részén alakultak ki az i. e.  4. évezredben,
jelentős találmányok: eke, kerék, iskola, 
a városállamok rivalizáltak egymással, ezért könnyen hódították meg őket.
az akkádok I. Sarrukin vezetésével egyesítették dél- és közép-Mezopotámiát a 3. évezredben,
az Óbabiloni Birodalom Hammurapi uralma alatt az i. e. 18. században központosított államot hozott létre (törvénynyűjtemény).
- A mezopotámiai kultura:

Írás: ékírás, agyagtáblák.

Tudomány: csillagászat, matematika (60-as számrendszer), naptár.

Vallás: sokistenhit, templomgazdaság.

Jogrendszer: Hammurapi törvényei.

Művészet: domborművek, paloták, mitológiai motívumok.

 

- India:

 

- Földrajzi keretek:
Indiai-félsziget,

Indus és Gangesz folyók,

termékeny völgyek, monszun klíma.

 -Története:

a dravida civilizáció az Indus-folyó völgyében hatalmas városokat épített (pl. Harappa, Mohendzsodaro),
a 2. évezred közepén az indoeurópai árják hódítása után kialakult a kasztrendszer,
a brahmanizmus tanításaira (lélekvándorlás) a buddhizmus megjelenése adott választ
legnagyobb területű állama a Maurja Birodalom volt Asóka király uralkodása idején.
 - Kulturája:

védikus irodalom

matematika: tízes számrendszer előzményei

orvostudomány, csillagászat

művészet: sztúpák, elefántszobrok, oszlopfők (Asóka-oszlopok)

 

- Kína:

-Története:

a 4. évezredben földművelő civilizáció alakult ki a Sárga-, majd a Kék-folyó völgyében,
az első állam a 2. évezredben jött létre a Sang- dinasztia uralma alatt,
Kínát az i. e. 3. században uralkodó Cin-si Huang-ti (első császár) egyesítette:
szigorú törvények,
hatalmas méretű építkezések: Nagy Fal, Nagy Csatorna,
egységes mértékrendszer,
utak, posta,
technikai találmányok: selyem, porcelán, iránytű, papír, könyvnyomtatás, puskapor, stb;
(De az i. u. 3. századtól Kína befelé fordult, ezért elzárta magát a világtól - Nagy Fal),
vallás:
univerzizmus: harmónia az ég, a föld és az ember között (jin-jang),
konfucianizmus: Kung Fu-ce – rend és hagyománytisztelet,
taoizmus: Lao-ce – összhangba kerülni a természettel.

Hódító népek:

- Asszíria:

az Asszír nép Észak Mezopotámiában élt (Assur, Ninive),
túlnépesedés és élelemhiány miatt hódításra kényszerültek és egyesítették a Közel-Kelet nagy részét,
a meghódított népekkel rosszul bántak, ezért fellázadtak ellenük.
- Újbabiloni Birodalom:

az i. e. 7-6. században egyesítették Mezopotámiát,
központja Babilon volt (a Bibliai szerint ekkor épült "Bábel tornya" ).
- Médek:

a Zagrosz-hegységben éltek,
Asszíria legyőzése után építették ki birodalmukat Közép-Ázsiában.
- Perzsa Birodalom:

Kürosz alapította az i. e. 6. sz. közepén a médek és babiloniak legyőzésével,
I. Dareiosz Indiától Európáig terjesztette ki hatalmát,
a meghódított népekkel jól bántak,
a perzsa állam:
tartományokból állt, élükön satrapák – kormányzók,
kiépített úthálózat - királyi út,
egységes pénz - aranypénz (dareikos) és adórendszer,
posta.
vallási dualizmus jellemezte: Zarathusztra vallása (a jó és a rossz  küzdelme).
 

Közvetítő népek:

- Hettiták ("a vas népe"):

 Kis-Ázsiában éltek (indoeurópai nyelv),
 elkezdték feldolgozni a vasat az 1. évezredben,
hódításokat indítottak délfelé (Egyiptom), de belső harcok miatt összeomlott a birodalmuk.
- Föníciaiak:

a Libanon-hegység és a Földközi-tenger közötti városokban éltek Pl.: Türosz, Büblosz, Szidón,
egymással versengtek a tengeri kereskedelemben, ezért nem jött létre egység,
a partok mentén telepeket hoztak létre, Pl.: Karthágó (Türosz alapította i. e. 814-ben),
fő termékeik: cédrusfa, tölgyfa, bíborkelme és festék, üveg, fémáruk),
kialakították a 22 jelből álló mássalhangzóírást (az első hangjelölő írás).
- Palesztina - a zsidó nép:

a Holt-tenger és a Jordán-folyó térsége,
őslakóival a kánaáni népekkel keveredtek össze a keletről (a hagyomán szerint Ábrahám vezetésével) és délről (Mózes vezetésével) bevándorló héber törzsek az i. e. 13. században,
az 1. évezred elején alakult ki az állam Saul király vezetésével,
Dávid és fia Salamon erős királyságot szerveztek és hódításokat folytattak.
De: hatalmi harcok miatt kettészakadt az állam (Izrael és Judea), ezért lakóit a hódító népek leigázták és kitelepítették,
a viszontagságok (Pl.: babiloni fogság) hatására kialakult az egyistenhit,
a zsidó nép történetét beszéli el az Ószövetség (Biblia).